Bijzondere buren 

Aan het einde van mijn straat
Wonen de mensen die het gaat
Om avonturen zonder einde
Om het goede en verfijnde

De mensen met tijd als illusie
Met een leven zonder ruzie
Verlicht en vast helemaal zen
De postbode komt ook bij hen

Met wanten in de zomer
Of een zonhoed in de sneeuw
Elk een geboren dromer
Elk verdwaald in deze eeuw

Met paard, schip of takelwagen
Zo ontsproten uit een boek
Toch zijn ze zichzelf gebleven
Ook hun kat is weleens zoek

De seizoenen of natuur 
Lijken geen vat op hen te krijgen
Hoelang ik ook naar ze tuur
Hun aura roept slechts op tot zwijgen

Ze spelen met verwachtingen
En met de buren van hiernaast 
Gewoon een potje Risk of Scrabble
Kijk toch niet zo stomverbaasd 

Hun grootse verhalen en hun mythen 
Ze lopen er niet mee te koop
Voegen er liever wat aan toe
En kijken 's avonds weer hun soap

Zo uit een verhaal gelopen
De normale wereld in
Niet gebonden aan de normen
Doen gewoon hun eigen zin
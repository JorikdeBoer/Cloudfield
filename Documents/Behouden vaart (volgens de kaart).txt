Behouden vaart (volgens de kaart) 

We varen op het zicht
En het is nogal mistig
De kaptein is kort van stof
En tuurt nogal opzichtig 
Dwars door zijn verrekijker
Hopend op herkenning
Van een locatie op de kaart
Gemaakt door de zeeverkenning
Men ziet geen hand voor ogen
Wie weet waar we nu zijn
De kaart al af gevaren
Al ruim over de lijn
Recht op de rotsen af
Of veilig de haven in
Al zag ik de vuurtoren
En de boeien evenmin
De wind is even stil
Als de stuurman aan het roer
Er ligt slechts een zandbank
Tussen ons en vissenvoer
De nieuwe lichtmatroos
Kijkt bleek over de reling
De admiraal fluit zachtjes 
Maar enkel uit verveling 
Aan stuurboord flarden mist
Aan bakboord geen verschil
Misschien moest de kartograaf 
Toch eerder aan de bril 
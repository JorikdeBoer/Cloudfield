
De modellen

Geen mens is gemiddeld
Voldoet aan het model
Past in het plaatje
Staat in de tabel
Doet alles precies 
Zoals in de boeken
Is in de voorspelling
Precies terug te zoeken
Stond in de prognose 
Werd al aan gedacht
Houdt zich nauwkeurig 
Aan wat was verwacht

Maar als men dan kijkt
Naar het grote verhaal
En de metingen neemt
Van ons allemaal 
Dan kom je toch al
Een stuk in de buurt
Weet je ongeveer 
Hoelang iets nou duurt 
Dus meet de massa
Om data te vangen
En zo licht te schijnen
In donkere gangen

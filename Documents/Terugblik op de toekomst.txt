Terugblik op de toekomst

Ik zal proberen te overleven
Op een mensonvriendelijke planeet
Die mij is nagelaten door
De generatie die niets deed
Nu is het leven een beproeving
Door de droogte en de branden
Nu is iedereen verbonden
Ziektes overstijgen landen
Nu is het gevecht begonnen
Om het leven vol te houden
De beloftes zijn te laat
Wat we allemaal niet zouden
De stijging van de temperatuur
Beperken tot een graad of twee
Maar zijn de doelen ooit behaald
Het antwoord was toch altijd nee
Daarom nu deze ontbering
Had ik liever niet geleefd
In deze toekomst van tragiek
Door kortzichtigheid doorzeeft? 
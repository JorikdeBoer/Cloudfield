Geraden gedachten 

Natuurlijk was mijn gedachte
Van wat jij erover dacht
Verre van de werkelijkheid
Want het ligt niet in mijn macht
Om jouw gedachten in te vullen
Eigenlijk juist verre van
Ik moet de eerste mens nog treffen 
Die gedachten lezen kan
Dus bij deze mijn excuus 
Voor de verkeerde veronderstelling 
Hopelijk komen we voortaan
Tot een gezamenlijke vertelling
Want het zal nog even duren
Tot ik telepathisch ben
En in de wolken van gedachtes
Die van jou eruit herken
Moord op een optimist

Ik heb een optimist vermoord
Mijn eigen optimist
Hij was zo vreselijk vrolijk
Deed of ie alles wist

Hij was zo irritant
En kinderlijk na√Øef
Dat je geen realiteitszin hebt
Maakt je nog niet schattig of lief

Hij kende geen tegenslag
Behalve dan zijn dood
Nu kraamt hij geen dooddoeners meer
Zo volgepompt met lood

Hij had zich moeten schamen
Voor zoveel positiviteit
Als je een beproeving relativeert
Ben ik je liever kwijt

Nu kan ik weer rustig leven
Zonder onnozele ophemelarij
De tijd van de roze bril
Is nu eindelijk voorbij
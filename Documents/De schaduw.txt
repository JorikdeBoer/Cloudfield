De schaduw

Als het licht gedoofd is
Dan wordt de schaduw wakker 
Kruipend door de nacht
Maakt hij de geesten zwakker
Tot ze zich overgeven
Aan zijn donkere silhouet
Het kan nooit lang duren
Tot je psyche is besmet
Gravend in je gedachten 
Vindt hij je diepste angst
Welke vreselijke fobieÃ«n 
Onderdrukte jij het langst
Als een duivels componist
Weet hij je droom te kapen
En nachtmerries te scheppen 
Terwijl jij nog ligt te slapen
Hij is het die je kwelt
Met je eigen wanhoopskreet
En je tot je ontwaken 
Laat baden in het zweet
Je schrikt tenslotte wakker
Als het zonlicht je beschijnt
Dat is voor hem het teken
Waarop hij stilletjes verdwijnt

De partij voor ironie

Ik doe mee met de verkiezingen
Met de partij voor ironie
Ik roep alles wat in me opkomt
Precies zoals ik het zie
Stoot dat tegen je borst
Dan ligt dat dus aan jou
Het was gewoon ironisch
Toon dus maar gauw berouw
Het was een toets, een farce
Een grap om je te testen 
Dat je die toon niets snapt
Kom je weer met je protesten
Was het geen ironie 
Dan was het wel sarcasme 
Mijn speeches zullen leiden 
Tot een collectief orgasme
En wie me niet begrijpt 
Die snapt de boodschap niet
De grens tussen grap en ernst
Niemand die 'm straks nog ziet
De bijtjes (en de bloemetjes) 

In de bijenkorf klinkt gezoem
Tijdens het drukbijzette werk
Om de koningin te paaien
Vele bijtjes samen sterk
Bijeen maken ze de honing
Wat begint op zoek naar bloemen
Die liggen niet bijdehand 
Maar hun bijziendheid is te roemen
Bijzonder hoe ze elke keer
De bloemen toch weten te vinden
Wonderlijk hoe de natuur
Soorten weet bijeen te binden
Dan neemt de bij het stuifmeel mee
In een bijbel aan zijn pootjes
Zo bakken de bijen voor hun vorst
Bijster lekkere zoete broodjes 
Bijna zou je haast vergeten 
Dat ze erbij kunnen bouwen
In hun honingraat motief
Met bijval van een zestal vouwen
Wat komt er toch veel bij kijken 
Ik denk dat ik hierbij beloof
Mocht ik een religie starten
Dan wordt dat het bijgeloof 
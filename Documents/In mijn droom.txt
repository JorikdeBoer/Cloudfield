In mijn droom

Ik kwam je tegen in mijn droom
We stapten samen in de lift
Leuk dat je jezelf in dromen
Kan belonen met een gift
Een lift geplaatst in een hotel
Dat stond naast mijn appartement
In het echt nog nooit gezien
Maar in een droom snel aan gewend
Toen de liftdeur open ging
Werd de droom extra riant
We waren plots toevallig samen
Op een kermis aanbeland 
Een indoor achtbaan en muziek
Overal glinsterend licht
Botsauto's en suikerspinnen 
Moeilijk vatbaar in 'n gedicht
Dus extra leuk dat je erbij was
Om de kermis te verkennen
In het hotel in mijn droom
Heerlijk om in rond te rennen 
Wereldvrede

Als de doden zijn begraven
En de wonden slecht geheeld
Dan probeert men te vergeten
Met een mooi herdenkingsbeeld

Snel terug naar de status quo 
Met de blikken op oneindig 
Al zegt dat de vele slachtoffers 
Hoogstwaarschijnlijk bitter weinig 

Nu is het slechts nog wachten
Tot het tij weer is gekeerd
Hoe groot de oorlog ook is geweest 
Niemand die er ooit van leert

Dat is nu eenmaal de tragiek
Dat is nu eenmaal het refrein
Pas als de mens is uitgestorven 
Zal er wereldvrede zijn 
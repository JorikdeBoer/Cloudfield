Beter niet

Wat je beter niet kan zeggen 
Hou ik liever voor mezelf
Goed verstopt in mijn gedachten 
In een hersenstof gewelf
Want om nu spontaan te delen 
Wat je beter niet kan zeggen 
Wordt vast niet gewaardeerd 
Heb ik weer wat uit te leggen 
Wat je beter niet kan zeggen 
Blijft vast beter onbenoemd 
Zodat niemand wordt getergd 
Ofwel bespot vervloekt verdoemd
Dat wat je beter niet kan zeggen 
Zal mijn lippen niet passeren
Al was het voor de ander
En zou het mezelf niet deren
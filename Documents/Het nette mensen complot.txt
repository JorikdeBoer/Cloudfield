Het nette mensen complot

In het geniep bouwt men een leger
Van zeer beschaafde mensen
Die je met U aanspreken
En vragen naar je wensen
Goed opgevoed en beleefd
Met een onderbouwde mening
Wil men ze in gaan zetten 
Voor sociale dienstverlening 

Bij polariserende discussies 
Die dreigen te ontsporen
Zal één van die nette mensen 
Plots van zich laten horen
Met wetenschappelijke feiten
Voorhanden voor iedereen
Zullen de nette mensen vragen
Wat hebben jullie gemeen? 

Kloppen al uw argumenten? 
Kent u de bronnen die ik zie? 
Is het doel van de discussie
Wel een gezamenlijk compromis? 
Zo zal het geschreeuw verstillen
Door een beschavingsoverschot
En dat alles slechts te danken
Aan het nette mensen complot
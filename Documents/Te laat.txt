Te laat 

Alsof het mes niet diep genoeg
Door mijn huid is heen gegaan
Kom je nu nog eens met spijt
Bied je je excuses aan

Men zegt wel eens beter laat
Dan dat het nooit gebeurd
Maar geschiedenis schrijf je niet
Als die al is ingekleurd

Dus laat het nu maar gaan
Je bent al weggevaagd
Uit mijn selectief geheugen
Dat de dolken dapper draagt

Je kan niets meer ontdoen 
Van wat je hebt gedaan
Door toedoen van je daden
Zal ik er alleen voor staan
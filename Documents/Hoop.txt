Hoop

Laatst was ik de hoop verloren
Werd de rampspoed weer geboren 
Alles lag in zak en as
Niets was meer zoals het was
De paniek sloeg direct toe
Het verhaal bleef zonder clou
De zin verliet al snel mijn leven 
Waar was de hoop nu toch gebleven 

Waar had ik hoop het laatst gezien
Blijven liggen onvoorzien
Op het werk of bij een date
Al in stukken of compleet
Was de hoop toch weggelopen
Of per ongeluk verzopen 
In die verwachtingen van mij
Is het einde dan nabij

Maar toen zag ik in een flits
In mijn tas achter de rits
Lag de hoop daar goed verborgen 
Verstopt achter mijn vele zorgen
Gerustgesteld en opgelucht 
De wanhoop was weer weggevlucht 
Toch zal ik zuiniger zijn
Hoop verliezen doet me pijn 

Ik koester hoop in bange dagen 
En je hoeft me niet te vragen
Of hoop niet belangrijk is
Want zonder hoop is er gemis
Hoop dat doet een mens weer leven 
Dat is een bekend gegeven 
Zelfs ik weet dan ook best
Hoop is het laatste dat ons rest


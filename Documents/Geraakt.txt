Geraakt

Ik ben niet kogelvrij
Wordt meestal aangeschoten
Ik lig vaak onder vuur
Door kogels nagefloten
Ik ben niet buiten schot
Raak zelden in de roos
Ik raak dikwijls een doel
Waar ik niet zelf voor koos
Met eindeloos munitie
Schiet ik het leven door
Sneller dan m'n schaduw
Ik blijf de kogels voor
Maar ik schiet vaak genoeg
Ook in mijn eigen been
Dan regenen de kogels
Dwars door mijn leven heen
Een hart met kogelgaten
Is niet wat men verlangt 
Dus nu nog iemand vinden
Die de kogels voor me vangt

Het clich√© van... de eerste indruk 

Het ging opeens per ongeluk
Niet met voorbedachte rade
Ongepland en onbewust
Sloeg ik je stiekem gade

De automatische piloot
Trok mijn blik zo naar je toe
Een reflex van beide ogen
Zonder te weten wat of hoe

Als vanzelf bleven ze hangen
Bij jouw bijzondere verschijning
Zelden zo verstomd gekeken 
Naar het toppunt van verfijning

Hoelang dit duurde is de vraag
In mijn gevoel stopte de tijd
Een ontmoeting met het lot
Hoe raak ik dat nu ooit nog kwijt

Pas toen je blik de mijne kruiste 
Pas toen drong het tot mij door
Ik was al reddeloos verloren
Ik was verliefd van oor tot oor



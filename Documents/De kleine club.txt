De kleine club 

Ken jij de kleine club
Een exclusieve kring
Een elitair engagement 
Dit is hoe 't hen verging

Ze kwamen bij elkaar 
Maar tegen wil en dank 
Ze hielden toch het meest
Van hun eigener klank

Om een stelling te poneren
Hadden ze elkaar toch nodig
Anders werd de kleine club
Meteen al overbodig

Om het eens te worden
Werd bronwater besteld
Om bij de wijn te gieten
Zo werd het toch vermeld

Ze hadden hun mening klaar
En wachten op hun beurt
Waarom zou je luisteren 
Als jij weet hoe het heurt

Er kwam geen compromis 
En ook geen slotverklaring 
Ze gingen allen prat 
Op hun eigen ervaring 

Toch treurden ze niet
Ze hielden elk hun woord
Hetzij zonder overeenkomst
Hetzij zonder akkoord

Ze waren terug bij af
Maar waren doch tevree
Ze hadden toch een antwoord 
Al was dat antwoord nee

Zo werd ieder geholpen 
Van de regen in de drup
Zo eindigt het verhaal 
Van de koppige kleine club
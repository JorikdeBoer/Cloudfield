Politieke visie

Ik zal u niet vermoeien
Met milieu of mensenrechten
Of andere idealen
Waar je voor zou kunnen vechten
Ook geen moreel appèl 
Voor een eerlijke verdeling 
Dat zou u slechts doen gapen
Of wegzakken van verveling
Het gaat tenslotte eigenlijk
Altijd maar om één ding
Kunnen we blijven groeien
Is de economie in het geding?
Wat zijn de koopkrachtplaatjes
Het liefst voor de korte termijn
Ik offer desnoods mijn dochter
Voor een sterk stijgende lijn
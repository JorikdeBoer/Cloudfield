Afsluiting van een zakelijke brief anno 2020

Alvast bedankt voor je reactie 
Hierbij een vriendelijke groet
En veel succes toegewenst 
Ook al klinkt dat bitterzoet
Men kan beter sterkte wensen 
In dit miserabel jaar 
Volgestouwd met tegenslag 
Aan ellende geen bezwaar
Een bedroevende deceptie 
Die zijn weerga nauwelijks kent
Enig vrolijk perspectief 
Is ons nauwelijks nog bekend 
Zonder steun van onze staat
Bestonden wij allang niet meer 
En wie weet wat er nog komt
Misschien nog wel zwaarder weer
Er rest ons nog te rouwen 
Om onze weerslag op de aarde
Heeft iemand daar bij stilgestaan 
Toen ik naar de cijfers staarde
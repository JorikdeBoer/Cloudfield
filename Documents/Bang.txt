Bang

Een vat vol angsten en fobieen
Dat is zo'n beetje wie ik ben
Ben bang om je te verliezen
Vanaf het moment dat ik je ken
Ben zo bang dat je ontdekt 
Dat ik dus lang zo leuk niet ben
Ben bang achteruit te hollen
Als ik niet hard genoeg ren
Ben bang in de fout te gaan
En te eindigen met niets
En te moeten leren leven
Op het voedsel dat ik biets
Ben bang om te oud te worden 
Moe en moederziel alleen 
Dementerend en vergeten
Wachtend op mijn graf en steen
Ben bang dat angst zal winnen
En mijn leven zal bepalen
Alleen de dood maakt mij niet bang 
Die komt me vroeg of laat wel halen
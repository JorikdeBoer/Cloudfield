Metafoor des levens #231

Misschien moet je het leven
Zien als een slechte soap
Te zien op de commerciÃ«le
Dus ook nog eens goedkoop
Met steeds dezelfde mensen
En steeds dezelfde setting
Het budget van de makers
Ligt zeker aan de ketting
Af en toe een zwangerschap
Of een dramatisch overlijden
Maar verwacht niet veel verloop
Het budget is maar bescheiden 
Heb je opvallend veel geluk
Dan staat er onheil voor de deur
Hopelijk stelt de cliffhanger
Dit keer de kijker niet teleur
Is jouw eigen personage
Nog wel gewild bij het publiek 
Of eindigt jouw karakter 
Al springend zonder elastiek
Helaas is het geen herhaling
Het einde is nog onbekend
Dus hopelijk eindigt jouw soap
In een voorspelbaar happy end
De lopende operaties

Operatie vlindertuin
Om de ware te gaan vinden
Operatie dromenland
Om demonen te verslinden
Operatie harmonie
Om de status quo te hoeden
Operatie avondmaal
Om mezelf te blijven voeden
Operatie bloemenzee
Om de vrede te bewaren
Operatie zilvervloot
Om wat rijkdom op te sparen
Operatie pleisterplaats 
Om gezond te kunnen blijven
Operatie ganzenveer
Om beter te leren schrijven
Operatie luchtkasteel
Om te blijven fantaseren 
Operatie zielenrust
Om geconcentreerd te leren 
Operatie tranendal
Om tegenslag te overkomen 
Operatie ruggengraat 
Om zonder twijfel door te stomen
Operatie rookgordijn 
Om vele fouten te verbloemen 
Operatie spiegelbeeld
Om gevoelens te benoemen 
Operatie avondrood
Om operaties af te ronden
Operatie wonderland
Om het leven te doorgronden 
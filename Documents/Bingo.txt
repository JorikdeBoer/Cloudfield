Bingo

De bingo kaart van onheil
Begint al aardig vol te raken
Het begon met de muggen
De vlekken op het laken
De bloedhete zon brandend 
door de gordijnen heen
Het was nog veelste vroeg
Maar bijna bingo al meteen

Toen was de boter op
Samen met het beleg
Dus droog brood als ontbijt
De optelsom van pech
Bij het schenken van de thee
Drupt de theepot alles onder
Weer dichter bij de bingo
Al kan ik zeker zonder

Tenslotte een volle kaart
Door een gescheurde bloes
Een extra huurverhoging 
Of een verstopte douche
Ik heb niet bijgehouden
Wat nu de doorslag gaf
Hopelijk ben ik door de bingo
Er voor vandaag vanaf


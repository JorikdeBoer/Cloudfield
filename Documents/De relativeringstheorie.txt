De relativeringstheorie

De realiteit is niet meer
Dan een slechte imitatie
Van een vrije fantasie
Onttrokken uit de gratie 
Van een onuitgeplozen plot
Geschreven in het klad
Niet klaar om uit te geven
Nog te laag voor de lat
Dus let niet op de rommel
Het is niet uitgedacht
Het is wachten op de wetenschap 
Die dit alles ontkracht
En slechts kan concluderen
Dat dit nooit heeft bestaan
Het was maar een idee
Een wereldvreemde waan


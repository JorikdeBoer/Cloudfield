Kattebelletje

Ik bel driemaal daags mijn kat
Om eens even bij te miauwen
Wat hij te eten heeft gehad
Waren de brokjes goed te kauwen
Had hij succes in de nacht
Bij de poezen in de buurt
Nog wat gevangen bij de jacht
Of was die in de war gestuurd
Door de kater van hiernaast
Met zijn harde krolse kreten
Is er iets kapot gekrabt
Of nog iets kapot gebeten
En waar was hij toch dit weekend 
Waar had hij nu weer uitgezeten
Maar meestal gaat het toch alleen
Maar over zijn hoeveelheid eten
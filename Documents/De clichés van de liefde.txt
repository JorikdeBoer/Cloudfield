De clich√©s van de liefde

Jij bent de appel in mijn oog
Die is nu helemaal blauw
Je gooide wel heel hard
Je zei ik hou van jou

Je liefdespijl kwam hard
Recht mijn borstbeen binnen
Nu bloed ik langzaam leeg
Je zei ik zal beminnen

Jij hebt mijn hart gestolen
De wachtlijst die is lang
Nog geen donor gevonden
Je knijpt zachtjes in mijn wang

Liefde gaat door de maag
Die van mij wordt leeggepompt
Mijn voedsel was vergiftigd 
Door jouw smaak diep in mijn mond

Liefde is een slagveld
Ik weet niet of ik het red
Om er heelhuids uit te komen
Je ligt naast me in mijn bed
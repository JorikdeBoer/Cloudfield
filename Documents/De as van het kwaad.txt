De as van het kwaad

Al zitten drie nee/nee stickers geplakt op je deur
En denk je af te zijn van elk commercieel gezeur
Dan nog weet de as van het kwaad je te vinden
En je wereld met spuuglelijke post te verblinden
Het zijn altijd dezelfde, dezelfde loterijen
Die hun post ongewenst in de brievenbus glijen
Het ware kwaad in de vorm van een brief
Bij welke marteling vinden zij hun gerief
laat het alsjeblieft ophouden, laat het nu stoppen
De duivel zit vast bij hen aan de knoppen
Gelukkig is er voor dit ongewenst reclame kartel
Een speciale plek gereserveerd in het diepst van de hel
En staat mijn papierbak altijd dapper klaar
Om de slag te winnen van dit grootse gevaar
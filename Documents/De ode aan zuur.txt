De ode aan Zuur

Zuur is de zoete wraak
op de na√Øeve optimist
te dom om te snappen
Timmert die zijn eigen kist

Zuur is het laatste woord
het definitief gelijk
Je eigen voorspelling
Het gat in de dijk

Zuur kon je op wachten
Met een beetje geduld
Het stond eraan te komen
De lachers uitgeluld

Zuur komt na het zoet
Soms wel onverwacht
Maar niet voor de pessimist
Die had het al gedacht

Zuur is het omhalen
van je neppe utopie
welkom in de modder
weg is je fantasie

Zuur is de waarheid
Een hard gelach
Die je wist dat zou komen
de donkere dag

Zuur is de pil
Die Drion aan je gaf
Een pil in je mond
Een been in het graf

Zuur is de verwachting
Die niet bleek te kloppen
Weg dromen en ambitie
Nu moet je maar stoppen

Zuur is thuiskomen
Lekker terug naar af
Je wou het gaan maken
Maar toch weer te laf

Zuur is verliezen
De hoop die je nog had
Die is weggelopen
Net als je eerste kat

Zuur is kapot
Dat waar je van hield
Niet te repareren
Je hebt het zelf vernield

Zuur is onvoorzichtig
Keek niet uit je doppen
Het was een klein hoekje
je leven naar de knoppen

Zuur is zo voorbij
Het ging allemaal zo goed
Nu hang je aan een kruis
Een spijker in je voet

Zuur is je toekomst
Die er duidelijk niet is
Iets met klimaatverandering
Als ik me niet vergis

Zuur is de gouden kans
Die je kansloos hebt gemist
Bijna raak zal men zeggen
Maar gewoon compleet verkwist

Zuur is de hulp
Die niet op kwam dagen
Of van niets wist
Je durfde niet te vragen

Zuur is onbeantwoord
Je onmetelijke liefde
Niemand die het wilde
Niemand die het bliefde

Zuur is je gebrek
Aan een simpel compliment
Hoe fantastisch je het doet
Is bij niemand echt bekend

Zuur is te laat
Je geluk is al vergeven
Niet meer aan te doen
Zo is eenmaal het leven
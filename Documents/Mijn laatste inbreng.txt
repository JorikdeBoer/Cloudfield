Mijn laatste inbreng

Mijn motie van afkeuring
Ligt voor ieder van u klaar
Ik hoopte op inkeer en begrip
Maar vernam slechts uw bezwaar
Om in te stemmen met mijn visie
Op invulling van de laatste dagen
Van onze collectieve soort
Mag ik u slechts dit nog vragen
Wat zou u dan willen doen
Met de tijd die ons nog rest
Wilt u het einde welkom heten
Met een laatste manifest
Om uw onschuld te bewijzen
In de rampen die ons treffen
Om de zitting af te sluiten
Het parlement maar op te heffen
Maar u had toch uw mandaat
Om de koers nog bij te sturen
Waarom is dat uitgebleven
Vraag ik in onze laatste uren
Komt dan nu pas het besef
Dat u het tij had kunnen keren
Helaas is het nu te laat
Om hier nog wat van te leren
Storm

Er is een storm op komst
Die niet zal overwaaien
Voor je het door zal hebben
Staat de boel in lichterlaaie
De storm zal niet gaan liggen
Voordat je bent weggewaaid
Een storm die hen zal treffen
Die de wind hebben gezaaid

Er is een storm op komst
Die men niet kan trotseren 
Die schepen de kans ontneemt 
Om nog veilig aan te meren
Een storm die fundamenten 
Voor eeuwig weg zal blazen
Waar je je met open mond
Slechts over kan verbazen

Er is een storm op komst
Die jou zeker zal treffen
Die een noodtoestand ontsteekt 
Die niet valt op te heffen 
Een storm waar in zijn vorm
Geen beschutting voor bestaat
In de stilte voor de storm 
Is het voor berouw te laat
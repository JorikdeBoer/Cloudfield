Duale droom

Als ik jouw droom eens droomde
En jij dan die van mij
Zijn wij in beide dromen
Dan beide van de partij
Lopen onze beide dromen 
Dan dwars door elkaar heen 
Of is mijn droom bedrog
En loop ik slechts alleen
Zijn onze mooiste dromen 
Solitair of collectief
Zitten we samen in een droom
Met hetzelfde leidmotief
Is deze droom de moeite waard 
Om samen na te jagen
Of is de droom te dapper
Om de gok ervoor te wagen


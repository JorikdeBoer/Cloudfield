De grauwe envelop 

Helaas delen we u mee
Bij wijze van deze brief
De toekomst van uw leven
Is enkel nog fictief
Of het om uitstel gaat
Of zal worden afgelast
Is voor ons nog onbekend
Het leek ons wel gepast
Om u te informeren
Over het gegeven
Dat uw levensmaatschappij
Per direct is opgeheven
Vandaar dat uw toekomst
Nu op losse schroeven staat
We wensen u een fijne dag
Voor zolang u nog bestaat
